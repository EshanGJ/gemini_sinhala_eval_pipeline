03. කස්රු හා ජම්උ කිරීමට ගමනද දිග ගමනක් විය යුතුය. මෙම වරප‍්‍රසාදය ගම් ප‍්‍රදේශයේ සීමාව ඉක්මවූ විගස ම ඇරඹේ. එමෙන් ම ජම්උ තඃකීර් ඉටුකරන්නා අදාළ සලාතයේ වේලාව ඉක්මවීමට පෙර අනෙක් සලාතය හා එක් කොට ඉටු කරන බවට නියියතය තැබිය යුතු ය.

04. ගමනෙහි යෙදෙන්නා ෆජ්ර්හි සුන්නත් සලාතයන් හා විත්ර් සලාතයන් නොකඩවා ඉටු කිරීම යහපත් ය.

05. ගමනෙහි යෙදෙන්නන් ජම්උ කරන විට සලාත් දෙකකට එක් අදානයක් ද, එකිනෙක සලාතයන් එකිනෙකට වෙන් වෙන් වශයෙන් ඉකාමත් ද කිව හැකි ය.

06. කෙටි කර සලාතය ඉටු කරන්නන්, සලාතය සම්පූර්ණ වශයෙන් ඉටු කරන ඉමාම්වරයා පිළිපැදිය නොහැකි ය.

**අභ්‍යාස**

පහත ප‍්‍රකාශ හරි නම් ( ✔ ) ලකුණ ද, වැරදි නම් ( x ) ලකුණ ද වරහන් තුළ යොදන්න.

අ) 1. ගමනෙහි යෙදෙන්නෙකුට සලාත් කිරීම අපහසු නම් කලා කළ හැකි ය.                                             
   2. ෆජ්ර් සලාතය කෙටි කර හෝ එකතු කර ඉටුකළ නොහැකි ය.      	
   3. ‘ජම්උ තක්දීම්’ යනු පෙරටු කර සලාත් කිරීමයි.                           	
   4. ගමනෙහි යෙදෙන්නන් කිසි ම සුන්නත් සලාතයක් ඉටු කිරීම අවශ්‍ය නොවේ.                                                      		

(ආ) ඔබ ජීවිතයේ කස්රු ජම්උ කළ අත්දැකීමක් කෙටියෙන් විග‍්‍රහ කරන්න.